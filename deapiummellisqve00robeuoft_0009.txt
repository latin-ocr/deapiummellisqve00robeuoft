Apem, symbolum illud divinum, ac mel,
quod eam praecipue hanc ad dignitatem pro-
duxit, si, diligenter considerare volumus, non so-
lum scriptores graeci et romani, sed etiam nummi
veterum monumentaque nobis consulenda erunt,
quae apem praebent: quo facto et apem et mel
vitae fabulisque horum populorum coniuncta
fuisse videbimus.

Antea autem veteres recentioresque aucto-
res, quibus maxime usi sumus, rebus naturalibus,
quae symbola fabulasque attingunt, respectis,
brevi in conspectu ponemus.

Ac primus Aristoteles, qui, ut universam,
ita etiam apium naturam amplissime explicat,
auctor nobis gravissimus est propterea, quod

scriptores aetate posteriores, ex quibus Varro

